---
title: "Agur, 2025: urtean bizitakoaren errepaso bat"
slug: agur-2025
description: >-
  2025 urtearen amaieran, bizitakoaren errepaso bat.
tags:
  - pertsonala
added: "2026-01-04"
updated: "2026-01-04"
---

2025 urtea nahiko berezia izan da niretzat. Urte hasieran, nire lagun sasi-mistiko batek, esan zidan 2025 urtea aldaketa urtea zela, mudantza egiteko urte bat nolabait. Nire kasuan, ez da okertu. Hainbat aldaketa izan ditut eta, horietatik nagusienetako bat, nire lan aldaketa izan da.

## Lan aldaketa: enpresatik irakaskuntzara

Biko2 enpresan egiten nuen lan eta, nagusiak enpresa Jakala multinazionalari saldu zionean, identitate krisi sakona sortu zitzaidan eta argi izan nuen hortik alde egin behar nuela. Ni neu enpresa batzordeko kide izanda ikusitakoak, erabakia hartzen lagundu zuen.

Software garapenaren sektoreko enpresa batzuetan lan egiteko aukerak iritsi zitzaizkidan. Horietako enpresa batekin, aukeraketa prozesu osoa egin nuen eta baita eskaintza jaso ere. Baina, zeozer ez zegoen ongi 

2024 amaieran, nire aurreko lana utzi eta irakaskuntzan sartzea erabaki nuen. Izan ere, Nafarroako Hezkuntza Departamentuak oposaketa prozesua ireki zuen. 

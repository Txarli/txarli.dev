---
title: Lorategi digitalak
slug: lorategi-digitalak
description: >-
  Nire lorategi digitalei buruzko ikuspegia.
tags:
  - pertsonala
added: "2026-1-24"
---

Lorategi digital guztiek daukate lorategi digitalei buruzko sarrera bat. Lorategiaren analogiari jarraituz, esan daiteke sarrera hau belarra dela. Edo lurra, batzuetan emankorra, bestetan antzua, baina ezinbestekoa. Nik neuk mugimendu honi buruzko apunte batzuk jarri nahiko nituzke, inspiragarria suertatzen zaidalako eta honen parte izan nahi dudalako.

Lorategi digitalen testuinguru bat emateko, oso interesgarria da [Maggie Appletonek idatzitako artikulu hau](https://maggieappleton.com/garden-history). Funtsean, lorategi digital bat gure mobidak interneten jartzeko modu bat da. Blog baten antza du, baina hauekin duen ezberdintasun nagusia kaosa eta fintze faltan dago. Ideia da apunteak botatzen joatea (ereitea) eta, nahi dugun heinean, hauetara bueltatzea eta lantzen joatea. Algoritmoen eta biralizazioaren garaiari erantzun bat bezala ulertu daiteke. 

## Bidean aurkitutako hainbat lorategi digital

Hauek dira niretzat inspiragarri diren lorategi digital batzuk:

- [Maggie Appleton](https://maggieappleton.com)
- [Heydon Pickering](https://heydonworks.com/) 
- [Cassidy Williams](https://cassidoo.co/)
- [Karlos G. Liberal (patxangas)](https://www.karlosgliberal.com/)
